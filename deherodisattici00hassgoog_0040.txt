..37-

monstratur, quod his ex descriptionibus a nobis collectum est, Thes-
saliae esse civitatem, de qua agatur.

Accedamus ad alterum genus rerum ab Herode relatarum, quo
illae continentur descriptiones, quae totam rerum conditionem, in qua
versatur eausa, illustrant. Sunt autem: omnium Graecorum societas,
rerum Graecarum conditio, Thessalorum seditiones, Archelai et Lace·
daemoniorum agendi rationes et consilia. Quae omnia, etiamsi per
se singula rerum gestarum memoriae non repugnent, nostra tamen
in oratione tum demum vera haberi poterunt, si inter se consentire
et ad unum omnia temporis momentum referri posse erit demon-
stratum. Hoc igitur nobis quaerendum est, quam quaestionem ita
instituemus, ut adhibitis aliorum scriptorum testimoniis videamus,
num ex rebus allatis temporis vestigium definiri possit, in quod
orationis nostrae argumentum cadat. Quod si fieri posse demonstra·
verimus, ipsas res descriptas neque sibi, neque aliorum scriptorum
testimoniis repugnare et rerum gestarum vera esse vestigia demon·
stratum erit.

Primam temporis notionem exhibent, quae de Archelai bello
Peloponnesiaco agendi rationibus afferuntur, cadit igitur causa no-
stra intra annos 413 et 399. Bellum deinde Peloponnesiacum ita -
commemoratur, ut finitum esse, aut Peloponnesiis certe non iam peri·
culum praehere putemus. Omnes enim Graecorum civitates cum
Lacedaemoniis coniunctae sunt, qui id agere simulant, ut ab Arche-
lao, quia bello Atheniensibus inferendo interesse noluerit, poenas .
expetant. Atheniensium autem mentiofit, ut quorum non iam ratio
habenda· sit. Qua descriptione adducimur, ut de eo rerum Graecarum
statu cogitemus, qui pugnam apud Aegospotamos commissam secutus
est. Hac enim una clade Atheniensium res eversae sunt, et, ut
Xenophontis verbis utar, (Hellenica ΙΙ 2, 6); εὐθὺς καὶ ἡ ἄλλη Ἑλ·
λὰς ἀφειστήκει Ἀθηναίων μετὰ τὴν ναυμαχίαν πλὴν Σαμίων. ‘Ipse
Lysander Lampsacum, Byzantium, Chalcedonam (Hell. II 2, 1),
Lesbum oppressit (Hell. ΙΙ 2, 5), et ab Atheniensium obsidione cum
parte classis in Ioniam revertit, ut Samum potissimum. subigeret,
(Plut. v. Lys. 14), Thraciae autem oppida ad Lacedaemoniorum ratio-
nes reducenda Eteonico mandavit (Hell. ΙΙ 2, 5). Cum denique
Lysander 'laudantibus omnibus Graecis Aeginetae, Melios, Scionaeos, -
ceteros ab Atheniensibus expulsos in patriam reduxisse tradatur
(Hell. II 2, 9. Plut. v. Lys 14), et omnes Peloponnesii exceptis
Argivis universis copiis Athenarum portas obsedisse (Hell. II 2, 7),
Athenienses vero hieme anni 405l4 obsidione pressi accepto Lace·
daemoniorum principatu pacem petivisse dicantur (Hell. ΙΙ 2, 11),

concedendum erit Lacedaemoniis pugna apud Aegospotamos com·

 

